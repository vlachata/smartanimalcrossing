# Έξυπνη διάβαση ζώων

### Το πρόβλημα:

  Tα Βλαχάτα βρίσκονται στην πλαγιά του υψηλότερου βουνού της Κεφαλονιάς, του Αίνου. Ο πληθυσμός του χωριού ασχολείται κυρίως με την κτηνοτροφία και πολύ συχνά παρατηρείται το φαινόμενο ζώα να προσπαθούν να περάσουν κάθετα το δρόμο βάζοντας σε κίνδυνο τη ζωή τους και τις ζωές των επιβατών των οχημάτων που κινούνται στο δρόμο.

### Πρόταση:

  Με την Έξυπνη διάβαση ζώων σε συγκεκριμένα σημεία «περάσματα» στον δρόμο,  τοποθετούνται αισθητήρες,  οι οποίοι ειδοποιούν το σύστημα ελέγχου ότι κάποιο ζώο προσπαθεί να περάσει το δρόμο. Τότε το σύστημα ελέγχου ενεργοποιεί τα κόκκινα φανάρια στο δρόμο και κατεβάζει μπάρες διακοπής της κίνησης των οχημάτων. Όταν το ζώο περάσει με ασφάλεια, ένας άλλος αισθητήρας στην απέναντι πλευρά του δρόμου ειδοποιεί ότι το ζώο πέρασε και δίνεται η εντολή να ανέβουν οι μπάρες και να ανάψουν τα πράσινα φανάρια.

### Περιγραφή κατασκευής:

  Σε μια μακέτα κατασκευάζουμε την αναπαράσταση ενός δρόμου που περιβάλλεται από δάσος στις δύο του πλευρές. Σε ένα σημείο του δρόμου τοποθετούμε την έξυπνη διάβαση βάζοντας σε κάθε πλευρά του δρόμου τους αισθητήρες υπερύθρων για να ανιχνεύσουν την παρουσία του ζώου που θέλει να περάσει. Σε κάθε πλευρά του δρόμου κατασκευάζουμε επίσης φανάρια που θα αποτελούνται από 3 Led (Κόκκινο, Πορτοκαλί, Πράσινο) και μπάρες διακοπής της κυκλοφορίας,  οι οποίες θα κινούνται από τα micro servo motors. Σαν ελεγκτή  χρησιμοποιούμε το Arduino Uno, το οποίο θα δέχεται τα δεδομένα από τους αισθητήρες και θα στέλνει τις κατάλληλες εντολές στα φανάρια και στις μπάρες. Τον κώδικα τον δημιουργούμε με το [Blockly@rduino](http://technologiescollege.github.io/Blockly-at-rduino/) και τον ανεβάζουμε στο Arduino Uno με τη βοήθεια του ArduinoIDE.

### Υλικά - Εξοπλισμός:

Αναλυτικά τα υλικά που χρειάζονται για την κατασκευή θα τα βρείτε στον παρακάτω σύνδεσμο:

[Υλικά - Εξοπλισμός](https://github.com/vlachata/smartanimalcrossing/blob/master/Components.md)

### Λογισμικό

Αναλυτικές οδηγίες για το απαραίτητο λογισμικο παραγωγής του κώδικα και της εγγραφής του στο Arduino UNO θα βρείτε  στον παρακάτω σύνδεσμο:

[Λογισμικό Οδηγίες](https://github.com/vlachata/smartanimalcrossing/blob/master/Software.md)

### Συνδεσμολογία Υλικού:

Αναλυτικά τη συνδεσμολογία που χρειάζεται για την κατασκευή θα τα βρείτε στον παρακάτω σύνδεσμο:

[Συνδεσμολογία Υλικού](https://github.com/vlachata/smartanimalcrossing/blob/master/Connections.md)
